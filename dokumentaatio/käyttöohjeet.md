# pholiotracker - Käyttöohjeet

Ohjelma perustuu kolmeen välilehteen, joilla voi hallita ja tarkastella
sijoitussalkkua. Välilehdet ja niiden toiminnallisuudet on kuvattu
pääpiirteittäin alla.

## Graph
Tällä välilehdellä voi tarkastella osakekursseja ja salkun tuottoa
graafisesti. Tarkasteltavaa kohdetta voi vaihtaa "Choose asset" -valikon
kautta. Valikossa on vaihtoehtoina itse salkku, sekä kaikki salkussa
kulloinkin olevat osakkeet.

## Stats
Täällä näkyy salkun statistiikkaa. Yllä on tietoja kokonaistilanteesta ja
alla olevassa taulukossa näkyy osakekohtaiset tiedot. Näkymä päivittyy
automaattisesti sitä mukaan kun saataville tulee uutta dataa.

## Manage
Tämän välilehden kautta voi huoltaa salkkua. Salkulle voi antaa nimen ja
rahatilannetta voi päivittää. Lisäksi on mahdollista myydä sekä ostaa
osakkeita.

Osto tapahtuu käyttämällä reaaliaikaista hakua "Search..." -kentän kautta.
Hakutulokset ilmestyvät alla olevaan listaan. Valittuasi haluamasi osakkeen
ja täytettyäsi ostotiedot, voit ostaa osakkeita painamalla "Buy" -nappia.
Ohjelman testausta varten ostoja kannattaa sijoittaa muutamia kuukausia
taaksepäin nykyhetkestä, jotta salkun kokonaistilanne kuvaava graafi alkaa
näkyä "Graph" -välilehdellä.

Myynti tapahtuu valitsemalla "Sell Assets" -listalta jokin salkussa oleva
osake, täyttämällä myyntitiedot ja painamalla "Sell" -nappia.

